{
  "url": "https://refresher.cz/183845-AI-do-10-let-ovlivni-praci-vice-nez-dvou-milionu-lidi-v-Cesku-Budeme-potrebovat-techto-pet-skills",
  "title": "5 dovedností, které budou zaměstnavatelé nejvíce vyžadovat do roku 2030",
  "date": "2025-06-18",
  "content": "AI umí nejen najít nejlepší matcha spot v okolí nebo vyložit význam snů. Ovlivňuje také pracovní trh a mění požadavky na uchazeče. Tohle budou do roku 2030 ty nejdůležitější.\nStudie Boston Consulting Group ukázala, že umělá inteligence do 10 let ovlivní pracovní pozice více než 2 milionů lidí v Česku. Stále více firem ji začíná využívat minimálně na jednoduché, opakující se úlohy, což by mělo pro zhruba 600 tisíc lidí znamenat, že se budou muset rekvalifikovat nebo si zajistit vyšší vzdělání.\nPrávě technologické změny jsou podle Světového ekonomického fóra (WEF) jedním z pěti klíčových makrotrendů, které budou v následujících letech ovlivňovat trh práce (dále ekonomická nejistota, geoekonomická fragmentace, ekologické změny a demografické posuny). Na základě těchto makrotrendů WEF vyhodnotilo zásadní dovednosti, které budou do roku 2030 vyžadovat firmy od uchazečů o práci.\nDůležitá bude znalost práce s digitálními technologiemi a daty, velkou roli ale hrají i soft skills. To nahrává oborům, jako je IT, kde můžeš uplatnit průřez těchto schopností. Pokud by tě lákalo rozvíjet se a získávat praxi v takovém oboru, koukni na 42 Prague. Je to vzdělávací institut založený na unikátním modelu výuky, kde společně s dalšími studenty pracuješ na reálných projektech pro partnery, jako je Škoda Auto nebo ČSOB. Vše probíhá bez učitelů, bez zkoušek a bez rozvrhu. Díky takovému systému výuky si můžeš vytvořit síť kontaktů a vylepšit své soft skills i hard skills už během studia. Pojď se s námi podívat na to, jakých 5 dovedností bude v následujících 5 letech na trhu práce zásadních, a na které by ses měl*a soustředit.\n✔️ Znalost technologií a práce s daty\nTechnologické pozice patří k těm, jejichž počet na trhu roste nejrychleji. V příštích letech budou firmy potřebovat vysoce kvalifikované zaměstnance s hlubšími znalostmi o fungování AI, kteří zároveň dokážou pracovat s daty. Zásadní to bude hlavně v oborech s digitálním přesahem, jako je například bankovnictví.\n✔️ Analytické myšlení\nMít data je jedna věc, ale umět je používat je věc druhá. To firmy dobře vědí, proto poptávají zaměstnance, kteří dokážou myslet v souvislostech a nacházet řešení různých situací. Jestli dokážeš rychle odhalit příčinu problémů a najít v nich vzorce, budeš mít při hledání práce výhodu.\n✔️ Kreativní myšlení\nStává se ti, že máš na situace odlišný pohled než ostatní, nebo že bys je řešil*a jinak? Právě tahle vlastnost může být při hledání práce tvou silnou stránkou. Nové nápady jsou ve firmách stále žádané, takže jestli jimi sršíš a zároveň dokážeš vymyslet, jak je realizovat, máš body navíc v podstatě v jakémkoliv oboru.\n✔️ Odolnost\nNároky na pracovní pozice jsou často vysoké. Stresující může být nejen množství práce, ale také tlak na kvalitu výkonu. Studie Boston Consulting Group realizovaná v osmi zemích odhalila, že se 48 % pracovníků potýká s vyhořením. Péče o duševní zdraví je tak velkým tématem v soukromém i v pracovním životě.\n✔️ Flexibilita\nV dnešní době čelíme mnoha změnám v podstatě na každodenní bázi. Přicházejí nové technologie a s nimi nové pracovní postupy. Společnosti musí také často reagovat na politické, kulturní a další dění. Lidé, kteří dokážou rychle reagovat na změny a přizpůsobit se jim, tak budou klíčoví. Výhodu budeš mít, jestli se rád*a učíš nové věci a baví tě se posouvat.\nUž v srpnu začíná další Piscine – měsíční programovací bootcamp, kde se seznámíš se základy programování a zjistíš, jestli je studium ve 42 Prague pro tebe to pravé. Přihlásit se může úplně každý, kdo je starší 18 let a má čas a chuť se učit. Piscine je zdarma, tak neváhej a pošli přihlášku. 👇"
}